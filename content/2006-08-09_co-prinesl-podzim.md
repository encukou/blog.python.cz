Title: Co přinesl podzim a co jsme podzimu přinesli my!
Date: 2016-10-30 13:28:00
Author: Veronika Gabrielová
Twitter: lspdv
Gravatar: gabrielova.veronika@gmail.com
About: Veronička je velmi aktivní v české [Python](http://python.cz/) komunitě. Motá se hodně kolem [PyLadies](http://pyladies.cz/), účastnicím po kurzech pomáhá najít vysněnou práci a právě buduje rozjezd i dalších navazovacích kurzů a srazů pro všechny zájemce o Python, kteří jsou v začátcích. Také již pracuje jako programátorka. Nemá ráda datle. Má ráda vše ostatní kromě datlí. Nejvíc Žufánka a Pho. Nejčastěji ji potkáš v Praze na Pyvo srazech či na PyWorkingu a PyLadies.

### Září, říjen, listopad – měsíce kurzů pro začátečníky a konferencí

Podzim bývá obdobím nově spuštěných kurzů Pythonu pro začátečníky zvaných [PyLadies](http://pyladies.cz/). Tato tradice se odehrává v Praze a Brně, ale pro velký zájem
se letos i v Ostravě dočkali svých [PyLadies](http://pyladies.cz/). V Praze v roce 2016 začaly i dobrovolné srazy Advanced PyLadies, kde se scházely účastnice z [PyLadies](http://pyladies.cz/),
které měly osobní zájem pokračovat v učení se Pythonu na vlastních projektech. Či zlepšit své znalosti Pythonu, aby mohli jít čelem nabídkám práce na junior programátorky,
QA...
Pokud nevíš, co a kdo [PyLadies](http://pyladies.cz/) jsou, nejlépe když navštívíš stránky, kde se dozvíš vše od informací o kurzech, náplni
lekcí i jak v každém z měst vznikly a kdo je tam organizuje. Tak šup na [PyLadies web](http://pyladies.cz/)

Na podzim také začíná mít tradici [PyCon CZ](https://cz.pycon.org/). Který se v roce 2015 prvně uskutečnil v Brně...a i podruhé, letos v roce 2016, se uskutečnil v Brně.
Takže jsem již asi dost naznačila, že v Brně je prostě dostatek úžasných lidí, kteří jsou schopni jej celý naplánovat, připravit a pak to všechno uklidit.

> <rejp\>Co na tom, že polovina organizačního týmu, je vlastně z Prahy!</rejp\>

> ¯\\\_(ツ)\_/¯

Pyvo. Pyvo bylo a bude! V Ostravě se Pyvo odchýlilo od zvyklostí a rozjelo malinkato jiný formát. Krásně to sepsal Lumír v článku [Ostravské Pyvo – co teď? A co potom?]({static}/2016-09-11_ostravske-pyvo-co-ted-a-co-potom.md)
V Praze se Pyvo poslední dobou plnilo novými zájemci a bývá na něm plno. Pokaždé nás překvapí, že vidíme několik úplně nových tváří. A stejně jako my jsme nadšení z nich, oni jsou nadšení z nás.
V Brně je Pyvo stále skvělým Pyvem a přes veškeré snahy rejpalů se daří vždy zaručit místo pro velký či nepředvídatelný počet lidí. Letos se bylo Pyvo v Brně dokonce den před PyConem CZ, takže na něj dorazila velká posádka z Prahy. A že to byla pěkná cesta!

![Cesta z města do Brna by ruční selfie tyč Honza Král]({static}/images/co_prinesl_podzim_001.png){:width="350px" :center}

Shrneme si to:

-   Konal se převeliký PyCon CZ 2016 v Brně.

    PyCon CZ by nebyl bez skvělých lidí ze všech koutů republiky. Já osobně jakožto účastník konference, bych chtěla poděkovat tatínkovi PyConu CZ, Tomáši Ehrlichovi, protože mu věnoval již podruhé
    kus života a ♥

-   Na podzim se konaly celkem 4 začátečnické kurzy Pythonu, zvané [PyLadies](http://pyladies.cz/). Dva v Praze a po jednom v Brně a Ostravě.

    Tento tříměsíční kurz základů Pythonu je časově velmi náročný. ***Velký dík patří organizátorkám i koučům a koučkám do všech měst.*** Všichni z nich
    jsou dobrovolníci, leckdy věnují spoustu času i přípravě na přednášení a nejedna slečna už díky nim začala programovat a někdo jí za to dokonce i platí!

    České PyLadies mají navíc neuvěřitelné štěstí, že mají spousty skvělých sponzorů, kteří jim nabízí své prostory na kurzy a workshopy,
    kupují Hardware na MicroPython kurzy a hledají i nové kouče z řad svých zaměstnanců.

    **Hrdým a aktivním sponzorům PyLadies v ČR nespočetněkrát děkují ♥ ♥ ♥**

    - [RedHat](https://www.redhat.com/en/global/czech-republic)
    - [CZ.NIC](https://www.nic.cz/)
    - [Tieto](https://www.tieto.cz/)
    - [ManpowerGroup](http://pyladies.cz/)
    - [MSD IT](https://www.msdit.cz/)
    - [Apiary](https://apiary.io/)
    - [Usertech](https://usertechnologies.com/)
    - [Pyvec, o.s.](http://pyvec.org/)

-   Organizátoři LinuxDays nám nabídli možnost postavit si na konferenci stánek a tak jsme postavili rovnou stan. To by bylo vyprávění i na dva články, ale držela jsem se. [Můžeš si to třeba přečíst.]({static}/2016-12-26_komunitni-python-stanek-na-linuxdays.md)
-   Advanced PyLadies v Praze slavily celkem úspěch, nicméně se k nám doneslo, že by se rádi přidali i kluci a rozvíjeli své spíš začátečnické dovednosti. A tak jsme se v Praze hecli a zkoušíme udělat měsíční srazy i pro všechny začátečníky.
    V Praze se tedy Advanced PyLadies jmenují PyWorking a z týdenních srazů se stal měsíční celodenní sraz s prostorem na práci na projektech a workshopem či přednáškami. Týdenní srazy na pár hodin odpoledne jsou i nadále k mání.
-   V Brně se místo Advanced PyLadies rozjelo Nepyvo a Pythonistky i Pythonisti se schází každý čtvrtek v Nekavárně, kde upevňují a rozvíjejí znalosti Pythonu.
-   V Praze na ČVUT proběhl nový kurz pokročilého Pythonu. Podle osvědčené tradice začátačnických kurzů PyLadies jsou materiály [online](https://github.com/cvut/mi-pyt), takže se stejný kurz dá uspořádat i jinde. Třeba v Brně, kde si před každou cestou do Prahy Petr jednotlivé přednášky vyzkoušel na živých zájemcích.
