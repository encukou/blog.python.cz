Title: Splněný holčičí sen
Date: 2016-08-22 10:49:00
Author: Lenka 'Zouví' Matějová
Twitter: Zoellenka
Gravatar: zoelles@gmail.com
About: Zou je holka, co se učí Python. Má stránky [Zoelles](http://zoelles.tumblr.com/), leze po skalách, chodí po slackline a miluje akrojógu.

![Společná hardwarová]({static}/images/img_4184-min.jpg)

V pátek 19. 8. 2016 proběhl ve Mšeném workshop pro PyLadies, na kterém jsme si my, holky, co se začaly učit programovat v Pythonu, vyzkoušely ovládat vývojovou desku s čipem ESP8266. Pokud vám to nic neříká, neděste se, taky jsme před workshopem vůbec netušily, o co jde. Je to počítačový čip, který lze ovládat pomocí MicroPythonu, což je takový zjednodušený Python. 

![Hardware pro PyLadies]({static}/images/img_1186-min.jpg){:width="350px" :center}
*Petr Viktorin nám to krásně naservíroval, abychom se v hloupých i chytrých destičkách všichni vyznali*

![Cheatsheet made by Petr Viktorin]({static}/images/img_1190-min.jpg){:width="350px" :center}
*připravil nám i skvělý cheatsheet*

![Hardware]({static}/images/img_1194-min.jpg){:width="350px" :center}
*zátiší s hardwarem*

A k čemu to je? Můžou se na to napojit různá světýlka, houkačky, tlačítka, blikačky, pás LED apod. Jak jsme se v praxi přesvědčily, dá se tím vykouzlit například překrásně barvená atmosféra pro grilovačku :), ale i celkem ohlušující randál, který kdekdo musí řešit špunty do uší. Některým holkám šlo hraní s „chytrými“ a „hloupými“ destičkami na jedničku, takže se těším, co z toho všechno vznikne. Vše nám skvěle a trpělivě vysvětloval Petr Viktorin, na kterém je znát pravé nadšení pro práci s hardwarem.

Jako malou mě hrozně fascinovalo pozorovat, jak táta pájí čipovou desku a napojuje na ni různé nožičky, případně propojuje různá místa čipu v jedno. Takže cílem bylo také vyzkoušet si to, dozvědět se o tom víc … a hlavně, naučit se pájet! V průběhu workshopu jsem zjistila, že touhu po pájení sdílí i ostatní účastnice workshopu, a tak jsme nakonec dostaly možnost se na to vrhnout! Díky, kluci!

![Modré světýlko pro začátek]({static}/images/img_1207-min.jpg){:width="350px" :center}
*pro zahřátí zkusíme nejprve jedno modré světýlko*

![Nela a její modré světýlko]({static}/images/img_1208-min.jpg){:width="350px" :center}
*Nela už ví, jak na to*

![Nadšeni byli všichni]({static}/images/img_1212-min.jpg){:width="350px" :center}
*nadšení byli všichni – malí programátoři, i ti velcí*

Celá akce byla, díky skvělé Python komunitě a štědrému sponzorovi [CZ.NIC](https://www.nic.cz), který zasponzoroval veškerý hardware a oběd hladovým programátorkám, hrozně super. Nešlo by to ale bez nejlepší organizátorky Veroničky Gabrielové a dvou pánů Vysokých, kteří poskytli dokonalé zázemí. Někteří cyklo nadšenci se dali strhnout k hromadnému příjezdu na kolech, Štěpán Bechyňský se ujal péče o strávníky a všechny zásobil přelahodnými pokrmy, večer jsme se všichni zahřáli za doprovodu několika ukulele u ohně a pěkně od plic si zapěli. Byl to fakt skvělý zážitek a jsem hrozně moc ráda, že jsem tam mohla být. Lidé kolem Pythonu jsou super, je s nimi sranda a člověk má mnohem větší motivaci se učit. A to je skvělý!

Počet úniků [magic smoke](https://en.wikipedia.org/wiki/Magic_smoke): pouze 2

Autoři fotek: [kvbik](https://twitter.com/kvbik), [Honza Javorek](https://twitter.com/honzajavorek), [Vochechule](https://www.facebook.com/veronika.gabrielova.7)

![Vochechule programuje]({static}/images/img_4119-min.jpg){:width="350px" :center}
*Vochechule si to trochu vylepšila*

![Katka se k nám přidala úplně poprvé]({static}/images/img_1215-min.jpg){:width="350px" :center}
*Katka se k nám přidala úplně poprvé, Python Workshopy spojují lidi*

![Vytuněno]({static}/images/img_1218-min.jpg){:width="350px" :center}
*Vochechulin tuning*

![LED pasek]({static}/images/img_1253-min.jpg){:width="350px" :center}
*a tak se přesuneme na LED pásky, motorky, bzučítka a jiná mučítka*

![Verča také svítí]({static}/images/img_1271-min.jpg){:width="350px" :center}
*Verča už také svítí – LED pásky měly úspěch (oproti bzučítkům)*

![Svítíme a vymýšlíme fígle]({static}/images/img_1302-min.jpg){:width="350px" :center}
*svítíme už i barevně*

![Lekce pájení s Honzou Čermákem]({static}/images/img_1321-min.jpg){:width="350px" :center}
*Honza Čermák z CZ.NIC nám udělal odbornou přednášku ohledně pájení*

![Tak jsme si to také zkusily]({static}/images/img_1329-min.jpg){:width="350px" :center}
*a tak jsme si to také zkusily*

![Nela pájí]({static}/images/img_1332-min.jpg){:width="350px" :center}
*Nelče to šlo hned od ruky*

![Verča pájí]({static}/images/img_1336-min.jpg){:width="350px" :center}
*Verča pájí a pájí*

![Vochechule pájí]({static}/images/img_1337_min.jpg){:width="350px" :center}
*i Vochechuli k tomu pustili – počet škod: 0*

![Štěpán vaří]({static}/images/img_1374-min.jpg){:width="350px" :center}
*Štěpán Bechyňský si vzal na starost kuchtění*

![Balonek tuning]({static}/images/img_1408-min.jpg){:width="350px" :center}
