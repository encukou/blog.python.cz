Title: Reportáž z události: Prosincové MicroHrátky
Date: 2017-01-02 22:16:00
Modified: 2017-01-02 22:16:00
Author: Zuzka Válková
Gravatar: valkova.zuza@seznam.cz
About: Zuzka patří k misionářkám Pythonu v Praze, organizátorka PyLadies a Django Girls Prague, sama je věčná začátečnice a vděčná účastnice kurzů minulých i budoucích. 


Věčnou slávu si tentokrát zaslouží [Pepa Rousek](https://twitter.com/josefrousek), který pro nás v čase předvánočního neklidu uspořádal Vánoční MicroPython dílnu. Na sraz bylo nutné mít vlastní micropythoní výbavu, takže i z toho důvodu účastníků workshopu nebylo mnoho. Díky komornějšímu obsazení jsme ale zvládli v pohodovém tempu překonat četné nástrahy, které zelené destičky obnáší. Např. oblíbené magic smoky - tentokrát nebyl ani jeden! 

![image description]({static}/images/img_3154.jpg)

![image description]({static}/images/img_3131.jpg)

![image description]({static}/images/img_3153.jpg)

Pepa nám postupně představil pár triků, jak převádět do světýlek data z internetu, třeba skrz populární twitterový hashtag [#cheerlights](https://twitter.com/cheerlights). Barva světýlek se měnila vždy, když někdo tweetnul název barvy společně s tímto hashtagem. Některé přítomné ale nejvíc zaujal nový káblík s teploměrovým čidlem, takže jsme si mimo jiné zasoutěžili o to, kdo z nás nadýchá nejvíc (stupňů). Samozřejmě za pomoci Pythonu. Aneb učení hrou!

![image description]({static}/images/output_FtEEP0.gif)

Co se týče finální úspěšnosti a výsledků našeho snažení:
Zatímco někteří účastníci sváděli velkolepé a dechberoucí bitvy s aktualizací ovladačů na Macu, obvykle zaostávající windowsácké šunky tentokrát obstály na jedničku. Takže se toho opravdu nemusí bát nikdo, ani ti jablíčkáři ne. Podklady z workshopu jsou pro inspiraci na [tomto linku](https://github.com/stlk/micropython/tree/master/workshop). No a my už se těšíme na další micropythoní hrátky v roce 2017!






