Title: PyLadies Advanced: Srazy pro programováníchtivé dívky 
Date: 2017-01-08 10:49:00 
Author: Lenka 'Zouví' Matějová 
Twitter: Zoellenka
Gravatar: zoelles@gmail.com
About: Zou je holka, která se učí Python. Má stránky [Zoelles](http://zoelles.tumblr.com/), leze po skalách, chodí po slackline a miluje akrojógu.

![]({static}/images/IMG_0758.JPG){:width="350px" :center}

PyLadies Advanced probíhaly od července do půle října 2016 různě po Praze v kavárnách, posléze, díky Oskarovi,  v coworkingové zasedačce [Usertech](https://usertechnologies.com/) na Smíchově. Což je super prostor! Děkujeme!

![]({static}/images/IMG_1623.jpg){:width="350px" :center}

Celkem proběhlo 22 těchto setkání, které vždy svolala nejlepší organizátorka Veronička.
PyLadies Advanced bylo maloformátové setkání, nejvíce nás přišlo asi 12, někdy dorazilo i více koučů než PyLadies, ale umožnilo nám to:

1. Posunout se dále v tom, co děláme. Často jsme díky pomoci koučů vyřešily problém s chybami, na které bychom samy přišly jen těžko. Bylo nám vysvětleno spoustu nových témat, jako např. regulární výrazy.  Na tohle na kurzech většinou nezbývá čas a správné programátorce se to hodí znát! 

    Materiálů je na internetu sice spousta, ale člověk se snadno zamotá.

    ![]({static}/images/IMG_1074.JPG){:width="350px" :center}

2. Některá setkání byla více networkingového rázu typu meetup než programming session. Ale to nám zase umožnilo zapojit se aktivněji do Python komunity v ČR. Mohly jsme plánovat další kurzy pro budoucí PyLadies, podívat se na PyCon CZ, zapojit se do organizace nebo psaní atd. 

    Na dvou PyLadies Advanced se objevila i zahraniční PyLady, což je strašně super, že se tato mezinárodní komunita sdružuje.

![]({static}/images/IMG_1905.jpg){:width="350px" :center}

I když se mi to ne vždy povedlo, snažila jsem se setkání PyLadies Advanced nezmeškat, protože to byly výborné akce, kde bylo vidět, jak se člověk posunuje v programování dále a učí se stále spousty nových věcí. Chtěla bych tímto velmi poděkovat koučům, že si na tato setkání našli čas a dorazili. Jste všichni skvělí! 

![]({static}/images/IMG_1676.JPG){:width="350px" :center}

A v neposlední řadě: s PyLadies je prostě sranda. Někdy jsme se tak nasmály, že to ani nešlo :)

![]({static}/images/IMG_1622.jpg){:width="350px" :center}
